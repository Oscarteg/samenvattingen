---
name: Ethiek
route: /hogeschool-leiden/ethiek
parent:  Hogeschool Leiden
---

# Hoofdstuk 1 - Moraal een kwestie van oordelen


## Moreel oordeel
Als een **moreel oordeel** is een oordeel dat gaat over gedrag van mensen en hoe ze met elkaar omgaan. In een moreel oordeel spreek je uit wat je behoorlijk vindt van jezelf en van anderen. Je geeft aan hoe je verwacht dat die ander met jou of anderen om zou moeten gaan. Wanneer een moreel oordeel vanzelf komt, noem je dat een **intuïtief moreel oordeel**. Je oordeelt dus automatisch, net zoals fietsen en auto rijden automatisch gaan. Je denkt er niet over na voordat je het doet. Vaak besef je niet dat je een moreel oordeel uitspreekt. Als de ander het niet met je eens is, word het wel vaak duidelijk. Er ontstaat dan een gesprek of een discussie. Je word dus aan het denken gezet. Is dit wel het juiste wat ik vind? Om te kunnen begrijpen wat er gebeurt als je intuïtieve more oordeel plotseling bewust wordt, maken we een onderscheid tussen drie verschillende processen die zich in je bewust zijn afspelen:


1. Je oordeelt dat iets goed of slecht is. Je vindt iets.
2. Je kent je oordeel. Je weet dat het je mening is en je kent het standpunt van de ander.
3. Je voelt dat je het oneens bent met de ander. Het oordeel brengt een bepaald gevoel mee.

Oordelen, kennen en voelen (ervaren) zijn drie te onderscheiden processen in je bewustzijn. Jij bent het die oordeelt, kent of voelt.

## Verschil tussen kennen, oordelen en voelen

Als je de wereld kent, plaats je dat wat er gebeurt buiten jezelf en beschrijft het vervolgens. Dit proces heet **objectiveren**. Het resultaat hiervan is dat je kennis van de buitenwereld hebt. Een kenmerk van kennis is dat je het kan uitwisselen. Als je de wereld beleeft, richt je je op wat er innerlijk met je gebeurt. Je voelt wat je meemaakt alsof de wereld zich in jou zelf afspeelt. Dit proces heet **subjectiveren**. Het resultaat hiervan is een gevoel in je binnenwereld. (een subjectief domein). In tegenstelling tot kennis kan je je gevoelens niet uitwisselen. Een gevoel speelt zich af in een persoonlijke binnenwereld van een mens. En ten slotte, als je de wereld beoordeelt, richt je je op gedrag van mensen en wat jij daarvan vindt. Je verbindt gedrag van anderen met je eigen oordeel; je vindt dat gedrag goed of slecht. Dit proces heet **normeren** en het resultaat is een verbinding van jezelf met anderen ofwel een tussenwereld (een normatief domein). Normatieve uitspraken zijn beter uitwisselbaar dan gevoelens omdat ze niet louter persoonlijk zijn.
De beschreven processen van het kennen, beoordelen en beleven kunnen naar keuze toegepast worden. Er is geen neutraal middenpunt. Je kijk dus altijd door één van deze drie.

| Benadering van de wereld | Wat doe je?                                 | Resultaat van de omgang | Centrale vraag  |
|--------------------------|---------------------------------------------|-------------------------|-----------------|
| Kennen                   | Objectiveren: je plaatst het buiten jezelf. | Feiten (kennis).        | Wat is waar?    |
| Beoordelen               | Normeren: je verbindt jezelf met anderen    | Morele oordelen         | Wat is juist?   |
| Voelen                   | Subjectiveren: je plaatst het binnen jezelf | Gevoelens               | Hoe voel ik me? |

Feiten, oordelen en emoties wisselen mensen elke dag met elkaar uit. Echter, wanneer je morele oordelen uitwisselt gebeurt er wel iets anders dan wanneer je feiten of emoties uitwisselt. Als je namelijk een feit uitwisselt bezitten de verzender en de ontvanger allebei dezelfde kennis. Als je emotie met elkaar uitwisselt, bijvoorbeeld woede, deel je niet dezelfde emotie. Sterker nog, je zal dit ook nooit kunnen want je kunt de woede van een ander niet voelen. Iemand anders voelt een andere woede dan jij. Er zijn dus op dat moment twee soorten woedes in het spel. En hoe zit dit met morele oordelen? Morele oordelen zitten wat het uitwisselen betreft tussen het delen van kennis en het vermeerderen van gevoelens in. Een moreel oordeel is aan de ene kant iets dat in jezelf zit zoals een emotie, maar het is ook iets dat voor meerdere mensen gelijk kan zijn.


## Waaraan herken je een moreel oordeel
Een moreel oordeel is dus het resultaat van een bepaalde manier van kijken naar de wereld. Het resultaat van deze manier van kijken overstijgt individuen maar het is niet objectief. Maar hoe kan je nou een moreel oordeel herkennen? Hieronder zie je vijf kenmerken waarmee het morele gezichtspunt en het resultaat ervan, morele oordelen, kunnen onderscheiden. Een **moreel oordeel**:

1. ***gaat over menselijk gedrag.***
2. ***overstijgt het individuele (is veralgemeniseerbaar)***. > wat ik voor mezelf goed vind,
verwacht ik ook van jou. Als het ene kind één snoepje mag, mag het andere kind er ook één. Dit is eerlijk. Deze eigenschap van morele oordelen betekent dat oordelen in één situatie automatisch ook oordelen over anderen in zo'n zelfde situatie. We noemen dit het *universaliteitsprincipe*.
3. ***is normatief (schrijft voor hoe het moet).*** > Het gaat erom hoe je je behoort te handelen. Het schrijft voor wat je moet doen. Het gaat niet om hoe de wereld is (dat is kennis), maar over hoe de wereld zou moeten zijn.
4. ***is gericht op het goede***. > zaken die op zichzelf nastrevenswaardig zijn. Dus niet zaken die3 wenselijk zijn vanwege een daar buiten gelegen doel. Denk hierbij aan een student die veel inzet toont. Hier wordt hij voor geprezen ook al zijn zijn resultaten niet altijd even goed. Zulke op zichzelf nastrevenswaardige zaken noemen we *morele uitgangspunten*. Een voorbeeld is eerlijkheid en rechtvaardigheid.
5. ***kan morele verontwaardiging veroorzaken.***> Het kan een heel specifiek soort emotie, *morele verontwaardiging*, los maken bij mensen. 'dat is niet eerlijk'. (niet verwarren met het oordeel. De verontwaardiging is een gevolg van het oordeel en dus niet het oordeel zelf)


##  Ethiek, moraal en moreel vertoog
> Morele oordelen zijn niet persoonlijk, maar wel aan personen gebonden.
Als je weloverwogen een moreel oordeel wilt vormen in een situatie, dan is een effectieve methode erover spreken met anderen. Hierbij luister je naar de argumenten van je gesprekspartners. In een gesprek vorm je je eigen morele oordeel en vormen de anderen hun oordeel. In zo'n gesprek wordt duidelijk waarover je het eens bent met elkaar, en in hoeverre je het oneens bent. Zo'n gedeeld moreel oordeel van meerdere mensen of een groep noemen we moraal. Het verschil tussen moraal en ethiek is het geheel van morele regels. het begrip ethiek reserveren we voor de betekenis 'studie, de wetenschap van de morele regels'. Moraal kan dus verschillen tussen groepen mensen.
> Normen en waarden zijn universeel. Het zijn de morele oordelen die verschillen tussen mensen.

Niet alleen is een gesprek de methode om het gedeelte morele oordeel te vinden. Het is ook een direct gevolg van de kenmerken van morele oordelen. De eerste drie kenmerken brengen met zich mee dat over morele oordelen heel snel een *moreel gesprek* ontstaat. Een moreel oordeel nodigt heel sterk uit om te reageren. Een moreel oordeel verleidt dus tot een gesprek. Het woord gesprek heeft in deze zin wel een hele brede betekenis. Je kan een gesprek voeren met vrienden. Maar je kan ook een gesprek voeren aan de hand van een agenda. Hierdoor is het woord gesprek veel groter geworden. Daarom gebruiken we het woord *vertoog* om aan te geven dat een groep mensen interactie heeft en daarmee een moraal vormt. Het woord interactie heeft nog steeds een brede betekenis. Daarom noemen we het een *moreel vertoog*: een geheel aan communicatie en interactie waarin mensen hun morele oordelen, en daarmee hun moraal, vormen en op elkaar afstemmen.
De vorm waarop het moreel vertoog wordt gevoerd, verandert en wij veranderen mee.


## Morele competenties
Om goed te kunnen functioneren in het morele vertoog moet je goed kunnen nadenken en moet je je argumenten goed kunnen onderbouwen.
Als je in een situatie komt waarover een moreel oordeel mogelijk is, dan komt dit meestal ook wel 'vanzelf'. Dit noem je een intuïtief moreel oordeel. Ieder mens heeft een morele intuïtie waarmee hij of zij in staat is direct en zonder al teveel na te denken te oordelen over een situatie. Er zijn een aantal redenen waarom dit oordelen met behulp van je morele intuïtie tekortschiet in je functioneren als professional:
1. ***Je morele intuïtie is niet uit te leggen aan anderen***. > de overwegingen hebben niet bewust plaatsgehad en je kunt het dus ook niet desgevraagd uitleggen.
2. ***Als je alleen intuïtief oordeelt, kun je niet leren van je fouten of successen.*** >van een intuïtief oordeel kun je niet uitleggen welk aspect in de situatie nu de doorslag gaf tot dit oordeel. Je weet dus ook niet wat je de volgende keer in een iets andere situatie zult oordelen.
3. ***Je intuïtie bereidt je niet voor op nieuwe situaties.***
Denkschema van het boek:
1. Om onze morele competentie te verhogen, moeten we onze morele oordelen beter
onderbouwen.
2. Hiertoe formuleren we een morele vraag, waarop ons intuïtief moreel oordeel een
antwoord kan zijn.
3. Deze vraag gaan we vervolgens systematisch beantwoorden.
4. In dat proces van het systematisch beantwoorden van de vraag komen dan vanzelf
de relevante morele argumenten bovendrijven.



# Hoofdstuk 2 - Normen, waarden en deugden


## Normen

Een *norm* is een argument in de vorm van een regel waar je je aan moet houden. Bijvoorbeeld:' Ik maak die opdracht af want dat heb ik beloofd, en wat je beloofd moet je doen. Hierbij wordt echt aangegeven dat je je aan je beloftes moet houden. Dit is dat ook een norm; aan je beloftes houden. Als het nou een regel is over hoe mensen met elkaar om moeten gaan, spreek je van een morele norm. Morele normen zijn dus regels aangaande goed samenleven. Deze *gedragsregels* onderscheiden zich van andere regels zoals verkeersregels. Dit omdat wij onze normen zelf aangeven en de verkeersregels worden ons opgelegd. Normen kunnen geformuleerd worden in de vorm van *wetten*. In Nederland is een aantal morele regels in de wet vastgelegd. Bijvoorbeeld dat je niet mag discrimineren. Een ander belangrijk document waarin veel morele regels voor handelen in staan is de *Universele Verklaring van de Rechten van de Mens*. Op deze regels staan geen sancties. Het verschil tussen wetten en morele normen is dat wetten expliciet geformuleerd zijn, terwijl morele normen heel vaak impliciet blijven in ons gedrag. Ze worden niet uitgesproken.

## Waarden
Om de gevolgen van een handeling moreel te beoordelen, gebruiken we *waarden*. We vergelijken de gevolgen van ons gedrag met een vooropgesteld doel dat we willen realiseren. Zo'n doel noemen we een waarde. Een *morele waarde* is een ideaal, een principe betreffende goed samenleven dat we proberen te realiseren door middel van ons gedag. Enkele voorbeelden van belangrijke idealen in de moderne samenleving zijn: gezondheid, vrijheid, rechtvaardigheid, solidariteit of gelijkheid.
Het verschil tussen waarden en normen kan als het volgt worden omschreven. Waarden zijn abstracte *idealen* of doelen die men door middel van bepaald gedrag nastreeft; het is datgene wat men uiteindelijk beoogt te bereiken. Normen daarentegen zijn concrete regels die als praktische richtlijn voor het handelen functioneren.

## Deugden
Karaktereigenschappen betreffende goed samenleven noemen we *deugden*. en als je een moreel oordeel geeft over gedrag aan de hand van bedoelingen, dan beoordeel je met behulp van deugden. Een deugd is een goede karaktereigenschap van mensen die hun gedrag stuurt. Als je gedrag aan de hand van deugden beoordeelt, doe je niet zozeer een uitspraak over een incidentele handeling als wel over de persoon en diens houding. Je gaat vooral na wat voor mens je wilt zijn. Wil je iemand zijn die altijd zijn afspraken nakomt of iemand die attent is?

| Gedragskeuze                                                  | Norm als argument                             | Deugd als argument                                 |
|---------------------------------------------------------------|-----------------------------------------------|----------------------------------------------------|
| Ik maak die opdracht af want...                               | Je moet je aan de afspraken houden            | Ik wil betrouwbaar zijn. (deugd: betrouwbaarheid)  |
| Ik neem koffie mee voor mijn collega's, want...               | Je behoort koffie voor elkaar mee te brengen. | Ik wil attent zijn. (deugd: hulpvaardig)           |
| Ik pik geen koekjes uit de trommel, want...                   | Je mag geen koekjes pikken.                   | Ik wil gehoorzaam zijn. (deugd: gehoorzaamheid)    |
| Ik zeg niet dat ik Erik zag spieken tijdens tentamen, want... | Je moet je niet met andermans zaken bemoeien. | Ik wil geen bemoeial zijn. (deugd: bescheidenheid) |


## Ethische theorieen
Mensen kunnen een vraag heel verschillend benaderen. Deze verschillende benaderingen hebben elk hun eigen denksysteem met vaststaande uitgangspunten en vaste denkpatronen. Binnen zo'n systeem kun je je ervaringen verklaren en kom je niet vaak een tegenstrijdigheid tegen. In de psychologie noemt men zo'n systeem van benaderen van de werkelijkheid een *interne theorie*. Een voorbeeld hiervan is dat je altijd vriendelijk moet zijn tegen andere mensen. Politieke partijen hebben ook vaak een eigen interne theorie. In de ethiek noemen we zo'n denksysteem een *ethische theorie*.
Morele vragen kun je met drie verschillende ethische theorieën benaderen. Je kunt de vraag 'Wat is goed handelen?' benaderen met de ethische theorie dat mensen zich aan de regels moeten houden. Dat dit belangrijk is voor een hoede samenleving. Als dit je ethische theorie is, gebruik je alleen normen als morele argumenten. Deze ethische theorie noem je de *plichtethiek* omdat normen ons verplichten.
Je kunt de vraag 'Wat is goed handelen?' ook benaderen met de ethische theorie dat het erom gaat dat je gedrag goede gevolgen moeten hebben. Hierbij gebruik je alleen waarden als morele argumenten. Deze ethische theorie noemen we de *gevolgenethiek*.
Ten slotte kun je de ethische theorie hebben dat je een goed mens moet zijn en dat je gedrag uit goede bedoelingen moet voortkomen. Je benadert de vraag 'Wat is goed handelen?' met deugden als morele argumenten. Dit is de *deugdethiek*.

| Ethische theorie                                 | Uitgangspunt                                        | Werkwijze                                                                 | Valkuil                      |
|--------------------------------------------------|-----------------------------------------------------|---------------------------------------------------------------------------|------------------------------|
| Plichtethiek bekijkt de handeling                | Moraal is een kwestie van morele regels opvolgen    | Bepaal welke norm het belangrijkst is                                     | Bevel is bevel               |
| Gevolgenethiek bekijkt gevolgen van de handeling | Moraal is een kwestie van idealen realiseren        | Bepaal welk gedrag het meeste bijdraagt aan het realiseren van je ideaal. | Het doel heiligt de middelen |
| Deugdethiek bekijkt de bedoeling van je gedrag   | Moraal is een kwestie van een goed mens willen zijn | Kijk in de spiegel en bedenk wie je wilt zijn                             | Ik bedoelde het goed         |

## Drie ethische theorieen vergeleken
Plichtethisch redeneren raakt de kern van het moraal. Het centrale punt van moraal is dat het ons verplicht. De eigenschap van plichtsethisch denken brengt met zich mee dat concrete normen vaak sterke argumenten zijn voor degene die ze inbrengt. Je bent er stellig van overtuigd dat het hoort zoals de norm voorschrijft. Probleem is dat voor een ander diezelfde norm niet zo zwaar hoeft te wegen. Met normen kun je dus heel goed jezelf, maar veel moeilijker anderen overtuigen.
Bij de gevolgenethiek kan je juist anderen beter overtuigen. Als je een ander wilt overtuigen ven je morele gelijk, dan gebruik je argumenten. Waarden kun je beter onderbouwen met argumenten dan dat je normen kan onderbouwen. Normen zijn namelijk geen argumenten maar meteen een conclusie in één keer. Bij normen ga je meer met stemverheffing spreken en vaker de gebiedende wijs gebruiken. Waarden hebben dit probleem niet. Omdat het idealen zijn, maak je gebruik van een *doel- middel- argumentatie*. Met normen overtuig je dus jezelf en met waarden overtuig je juist de ander.
De deugden zijn geschikt om personen te waarderen, maar geven vaak geen concrete aanwijzingen van gedrag. Met deugden beoordelen we de persoon en dus niet het gedrag.


# Hoofstuk 3 - Verantwoordelijkheid


## Verantwoordelijkheis is overal

Er is een belangrijk onderscheid bij het woord verantwoordelijkheid. Verantwoordelijkheid kan betekenen:
1. De plicht te zorgen voor iets of iemand. (vooraf).
2. De plicht rekenschap af te leggen. (achteraf).

Verantwoordelijkheid betekend letterlijk: in staat of bereid te antwoorden. Verantwoordelijk- heid neem je individueel op je en leg je collectief af.

## Waar komt verantwoordelijkheid vandaan.
Sommige verantwoordelijkheden zijn geregeld in de wet. Verantwoordelijkheden die je hebt omdat de wet je die voorschrijft, noemen we een *aansprakelijkheid*. Het kan ook zijn dat je een verantwoordelijkheid hebt omdat er afspraken zijn gemaakt in een organisatie. De verantwoordelijkheid die uit deze afspraken voortvloeit, noemen we *taakverantwoordelijkheid*. Ook zijn er verantwoordelijkheden waarover geen expliciete afspraken zijn gemaakt. Verantwoordelijkheden die je hebt vanwege een morele plicht noemen we *deugdverantwoordelijkheid*.

| Soort verantwoordelijkheid | Plicht is gebaseerd op      | Tegenover wie leg je verantwoording af |
|----------------------------|-----------------------------|----------------------------------------|
| Aansprakelijkheid          | Wetten                      | Rechter of politie                     |
| Taakverantwoordelijkheid   | Afspraken in de organisatie | Collega's                              |
| Deugdverantwoordelijkheid  | Morele uitgangspunten       | Jezelf en je sociale omgeving          |


## Verantwoorde beslissingen.

Verantwoordelijkheid als deugd wil zeggen dat je je als een geestelijk volgroeid en zelfstandig denkend mens gedraagt. Je kijkt niet alleen naar je strikte taakomschrijving, maar gaat er serieus mee om en weegt de specifieke omstandigheden mee. Er zijn vijf criteria waaraan je kunt herkennen of iemand deze deugd bezit. Als iemand aan een paar van de volgende criteria voldoet, kan hij al een verantwoordelijk mens genoemd worden:
1. ***Neemt de persoon zelfstandig beslissingen?*** > in hoeverre is iemand in staat om onafhankelijk keuzes te maken. En deze keuzes ook voor eigen rekening neemt.
2. ***Neemt de persoon zijn/haar verplichtingen serieus?***
3. ***Weegt de persoon verschillende normen tegen elkaar af?*** > het gaat om het maken
van de afweging en dus niet zozeer van de keuze die er uiteindelijk gemaakt wordt.
4. ***Heeft de persoon oog voor de gevolgen van de handeling?***
5. ***Is de persoon aanspreekbaar op zijn/haar keuzes?*** > is de persoon bereid om
verantwoording af te leggen over de morele keuzes die gemaakt zijn.

***Aanspreekbaarheid***: Je legt rekenschap af.
***Aansprakelijkheid***: aansprakelijkheid is geregeld in de wet en is vanuit moreel perspectief nooit relevant.

## Verzachtende en verontschuldigende omstandigheden
Verantwoordelijk zijn betekend aanspreekbaar zijn. Maar soms zijn er situaties waarin iemand niet helemaal of helemaal niet verantwoordelijk kan worden gehouden voor zijn handelen. De omstandigheden waaronder een handeling plaatsvindt, tellen mee in de beoordeling van de verantwoordelijkheid. Omstandigheden die iemand vrijpleiten van verantwoordelijkheid worden verontschuldigende omstandigheden genoemd.

Er zijn een viertal verontschuldigende omstandigheden:
1. ***Onwetendheid over de of de consequenties van een handeling.*** > bijvoorbeeld als je een baan aanneemt bij een bedrijf dat, naar later blijkt, in dienst staat van een criminele organisatie.
2. ***Er is sprake van een vorm van dwang.*** > als je gedwongen wordt tot een bepaalde handeling kun je niet verantwoordelijk worden gehouden. Het nadeel hieraan is dat mensen heel snel zeggen 'ik kon niet anders'. Meestal kon het wel maar wilde de persoon het niet. Het bewijzen van mate van dwang is lastig.
3. ***Je hebt geen invloed op de gang van zaken (overmacht).*** > Redenen die buiten jezelf liggen waardoor je je afspraken niet kunt nakomen. Bijvoorbeeld een open brug of ziekte.
4. ***Afwezigheid van de vaardigheid of de mogelijkheid om te handelen.*** > Als iemand niet kan zwemmen kan hij moeilijk een drenkeling na springen. Men is hierbij wel moreel verplicht om andere hulp te zoeken.

Verontschuldigende omstandighedenpleiten iemand vrij van verantwoordelijkheid. Verzachtende omstandigheden pleiten iemand gedeeltelijk vrij van verantwoordelijkheid. Als verontschuldigende of verzachtende omstandigheden uit hun verband worden gerukt, of onredelijk groot worden gemaakt, dan krijgen ze de vorm van een *morele smoes*. Hiervan is vaak sprake als iemand helemaal niet de bedoeling heeft om verantwoordelijkheid te nemen.


# Hoofdstuk 4 Vrijheid.


## Zelfbeschikking zonder dwang.
Er zijn twee aspecten aan vrijheid. Het feit dat vrijheid zo belangrijks is dat haast een levensvoorwaarde is, én het feit dat vrijheid van de één de vrijheid van de ander kan schaden. Voor iedereen heeft vrijheid een andere betekenis. Bijvoorbeeld dat je kan gaan en staan waar je zelf wilt, maar ook je mening verkondigen of je bij een vereniging aansluiten. Als deze vormen van vrijheid worden door het woord *zelfbeschikking* weergeven. Om de vrijheid tot zelfbeschikking te beschermen heeft iedere burger dan ook een zelfbeschikkingsrecht. Ieder mens heeft de vrijheid om zelf te beschikken hoe ze hun eigen leven vormgeven. Maar hoever gaat dit zelfbeschikkingsrecht? Inbreken bij iemand op grond van het zelfbeschikkingsrecht mag niet. Het zelfbeschikkingsrecht wordt dus ingeperkt door het verbod anderen schade aan te brengen. Deze inperking van ieders vrijheid noem we het *schadebeginsel*.

## Vrijheid van en vrijheid tot.
Vrijheid van is het achterwege blijven van bemoeienis van een ander met je leven. Een voorbeeld is bijvoorbeeld dat als jij graag naar het buitenland wilt en je hebt geldige papieren, dat de autoriteiten je niet tegen mogen houden. Ook hebben mensen rechten om hun vrijheid te beschermen. De rechten die vrijheid van beschermen, worden *klassieke vrijheidsrechten* genoemd. Vrijheid van is weliswaar een groot goed, maar soms kun je er weinig mee als je de juiste middelen niet hebt. Voor het daadwerkelijk gebruikmaken van je vrijheid heb je de vrijheid tot. Vrijheid tot wil zeggen dag de gemeenschap, een overheid, de verplichting heeft een bijdrage te leveren om ieders vrijheid te helpen realiseren. Ook voor vrijheid tot geldt dat deze door rechten worden beschermd. Deze rechten worden ook wel *sociale rechten* genoemd.
Het belang van het hebben van vrijheidsrechten en sociale rechten is internationaal onderkend en is uitgedrukt in de Universele Verklaring van de Rechten van de Mens.

## Vrijheid als verantwoordelijkheid.
Filosofen hebben vrijheid gekoppeld aan je verantwoordelijkheid. In de vorige eeuw benadrukte de Franse filosoof Jean- Paul Sartre (1905- 1980) dat mensen vrije wezens zijn, die het leven dat ze leiden per definitie zelf kiezen. Jezelf verontschuldigen voor een handeling, dat wil zeggen geen verantwoordelijkheid nemen voor wat je doet, noemt Sartre *kwader trouw*. Het is de ontkenning van het wezen van je menselijkheid: dat je altijd vrij en dus verantwoordelijk bent. Er is nooit een excuus buiten jezelf, je hebt het altijd zelf gedaan.


# Hoofdstuk 5 Rechten.



## Rechten, een speciaal soort normen.

Rechten die de norm inhouden dat anderen iets moeten nalaten, zich niet moeten bemoeien, noemen wij *vrijheidsrechten*. Ze beschermen de vrijheden van de mensen. Rechten die de norm inhouden dat anderen iets moeten doen, een inspanning plegen, noemen wij *sociale rechten*. Deze beschermen de mogelijkheden van de mensen. De totale definitie van een recht: *Een recht is een norm die stelt dat anderen iets moeten doen of laten met als doel een bepaalde vrijheid van een individu te garanderen. Een recht is zo geformuleerd dat het resultaat, de vrijheid van het individu, centraal staat. Een recht verplicht anderen.
Een recht verplicht weliswaar tot iets, maar in tegenstelling tot gewone normen gaat het niet om wat er precies moet gebeuren, maar om het beoogde resultaat voor de ander. Het is dus eigenlijk een soort mix tussen een norm en een waarde.*

## Verschillende soorten rechten.
Als we een onderscheid maken tussen sociale rechten en vrijheidsrechten kijken we naar de soort inspanning die anderen moeten leveren om mijn rechten te helpen realiseren. Je kan ook op andere wijzen een onderscheid maken tussen verschillende soorten rechten:
- We kunnen kijken voor wie een recht geldt. Is het algemeen, voor iedereen, of specifiek voor een klein aantal mensen.
- We kunnen kijken op welke wijze, met welke middelen je een recht afdwingt. Om dit te bepalen maken we een onderscheid tussen wettelijke rechten en morele rechten.
- We kunnen ons de vraag stellen hoe zwaar een recht weegt. Daartoe maken we een onderscheid tussen algemeen erkende en ideële morele rechten.

*Algemene rechten* zijn rechten die voor iedereen tellen. Je hebt ook *specifieke rechten*. Dit zijn rechten die zijn toegewezen aan een bepaalde persoon, bijvoorbeeld door middel van een afspraak. Een recht dat gebaseerd is op een verzameling morele uitgangspunten noemen we een *moreel recht*. Als een wet in de loop van de tijd zijn vastgelegd in een systeem van wetten noem je zo'n recht *wettelijke rechten*. Rechten die berusten op de instemming van een grote meerderheid noem je *algemene erkende morele rechten*. Een voorbeeld hiervan is recht op een huis of onderwijs. *Ideele rechten* zijn morele rechten die geen brede erkenning genieten, bijvoorbeeld het recht om een leegstaand pand te kraken.

## Verhouding tussen moraal en recht.
In dergelijke debatten, waarin de vraag is of moraal via wetgeving opgelegd moet worden aan alle burgers, komen de volgende kwesties aan de orde:
1. ***Het schadebeginsel***. > mag de persoonlijke vrijheid ingeperkt worden als daarmee schade of letsel aan anderen voorkomen wordt.
2. ***Paternalisme***. > Dit houdt in het morele standpunt dat mensen tegen zichzelf beschermd moeten worden en dat de wetgever 'om hun bestwil' bepaald gedrag moet verbieden.
3. ***Moralistische wetgeving***. > Hierin wordt gedrag verboden dat op geen enkele wijze de betrokkenen of de omgeving schade betrokkend.

## Als rechten botsen.
Wanneer er rechten botsen wordt er gebruik gemaakt van bepaalde vuistregels:
1. Algemene rechten gaan boven specifieke rechten.
2. Wettelijke rechten gaan boven morele rechten.
3. Algemeen erkende morele rechten gaan boven ideële morele rechten.
4. Vrijheidsrechten gaan boven sociale grondrechten.


# Hoofdstuk 6 Rechtvaardigheid.


In dit hoofdstuk wordt er een onderscheid gemaakt tussen drie verschillende aspecten van rechtvaardigheid: rechtvaardige behandeling, rechtvaardige verdeling en rechtvaardige procedures.

## Rechtvaardige behandeling.
Rechtvaardigheid heeft alles te maken met gelijkwaardigheid van mensen. Bij rechtvaardigheid gaat het dan om gelijkheid binnen een structuur waarin macht een rol speelt. Bijvoorbeeld de Nederlandse wet, de organisatie voor wie je werkt en je gezin. Voor al deze structuren geldt: mensen dienen gelijk behandeld te worden en gelijke kansen te hebben. Dit is ook vastgelegd in de Nederlandse Grondwet. Rechtvaardige behandeling betekent in eerste instantie recht doen aan deze fundamentele gelijkwaardigheid van mensen. Nu hoeft niet iedereen precies hetzelfde worden behandeld maar er moet wel een duidelijke reden om mensen verschillend te behandelen. Mensen kunnen dus verschillend worden behandeld maar dat het wel rechtvaardig is. Denk hieraan bijvoorbeeld aan onderlinge afspraken tussen werknemers en werkgevers.
Je hebt drie voorwaarden van rechtvaardige behandeling:
1. mensen zijn gelijkwaardig aan elkaar en het is dus slecht om mensen ongelijk te behandelen.
2. het erkennen van grondrechten.
3. het erkennen van specifieke rechten.

## Rechtvaardige verdeling.
Het begrip rechtvaardigheid komt ook naar voren als er dingen verdeeld moeten worden. Denk hierbij aan materiële zaken (geld en goederen) en aan immateriële zaken (kansen en mogelijkheden). Bij rechtvaardige verdeling gaat het om de vraag in hoeverre de ongelijkheid tussen mensen gevolgen heeft voor het verdelen van de zaken.  
Voorbeelden van manieren om iets te verdelen:
- 'wie 't eerst komt, wie 't eerst maalt'.
- loten.
- iedereen een gelijk stukje.

Het is zaak om een manier van verdelen te vinden die recht doet aan de ongelijkheid en dan ook nog in de juiste mate en op de juiste wijze. We noemen zo'n manier van verdelen een rechtvaardig principe van verdeling. Hierbij is de algemene voorwaarde: ieder het zijne geven, ofwel gelijk toebedelen in zoverre mensen gelijk zijn en ongelijk toebedelen in de mate waarin mensen ongelijk zijn. Maar wanneer moeten we mensen als gelijk en als ongelijk beschouwen? Om deze vraag te beantwoorden zijn inhoudelijke verdelingsprincipes nodig.

***Het gelijkheidsprincipe van verdeling.***  
Als er in een verdelingsvraagstuk van uit wordt gegaan dat mensen gelijk zijn aan elkaar, dan passen we het principe van strikt gelijke verdeling toe. Het principe van strikt gelijke verdeling berust op de overtuiging dat mensen fundamenteel gelijk zijn en dat dit ook goed is. Enkele voorbeelden zijn bij de verdeling van een taart, dat iedereen dezelfde grootte stukje taart krijgt. Of dat een leraar gaat loten voor een klassenvertegenwoordiger. Hierbij kan er wel ongelijkheid optreden. Niet iedereen heeft namelijk evenveel honger en niet iedereen heeft het talent om een klassenvertegenwoordiger te zijn. In deze gevallen past men dan een tijdelijk ongelijke verdeling toe, met het doel om de gelijkheid te bevorderen.

***Het ongelijkheidprincipe van verdeling.***  
De ongelijkheid van mensen kan echter ook van dien aard zijn, dat je zaken echt ongelijk wilt verdelen. Je gebruikt dan principes van ongelijke verdeling. Dit kan op drie manieren:
1. verdeling naar verworven rechten. > hierbij gaat het om bijzondere afspraken bij de verdeling van lusten, lasten en kansen. VB: recht op bijzondere vergoedingen of extra studietijd voor sommige studies.
2. verdeling naar verdienste. > De verdienste of prestatie van iemand op een bepaald terrein, levert een gerechtvaardige claim op bij een verdeling.
3. verdeling naar behoefte. > Hierbij staat de mens als ontvanger centraal; sommige mensen ontvangen meer dan andere om in hun behoeften te voorzien. VB: kinderbijslagstelsel.

## Rechtvaardige procedures.
Een rechtvaardige procedure wil zeggen een procedure waarin op een goede wijze een besluit tot stand is gekomen. De manier waarop wordt besloten kan in twee aspecten variëren:
1. Heeft iedereen inspraak die inspraak behoort te hebben?
2. Is de juiste informatie gebruikt?


# Hoofdstuk 7. Integriteit en morele competentie.

> Een integer persoon is iemand die in staat is moreel gedrag te tonen.

## Wat is nodig voor moreel gedrag.
Als je beseft dat er moreel iets aan de hand is, heb je *morele intuitie*. Als je in staat bent om iemand goed te woord te staan en diegene te overtuigen heb je de vaardigheid van morele oordeelsvorming. *Morele oordeelsvorming* betekent dat je in staat bent bij jezelf na te gaan wat de doorslaggevende reden is waarom je een oordeel hebt én dat je in staat bent deze morele redenen in de vorm van argumenten onder woorden te brengen. *Morele moed* is nodig om je overtuiging in gedrag om te zetten. Het is de karaktereigenschap die ertoe leidt dat je doorzet als het moeilijk wordt.

| Voorwaarde                                                                                                                                         | Vraag voor jezelf                                                                            | Benodigde vaardigheden                               |
|----------------------------------------------------------------------------------------------------------------------------------------------------|----------------------------------------------------------------------------------------------|------------------------------------------------------|
| Morele intuitie (gevoel): je beseft dat er sprake is van een morele vraag; je realiseert je dat je antwoord hierop iets zegt over jou als persoon. | Val ik gerust in slaap? Blijft de kwestie in mijn gedachten? Durf ik hiermee in de krant?    | Persoonlijk en sociaal inlevingsvermogen, ervaring   |
| Oordelingsvorming in denken: je draaft je argumenten (normen, waarden, deugden) aan ter afweging van je keuze.                                     | Wat is goed? Wat zou ik moeten doen? Met welke morele uitgangspunten wil ik rekening houden? | Redeneervermogen en kennis van ethiek en moraal.     |
| Moed in handelen: je hebt de moed en sociale vaardigheid om dat wat je goed vindt uit te voeren                                                    | Durf ik dit? Hoe realiseer ik mijn keuze?                                                    | Overgave, emotionele intelligentie, durf, zelfkennis |

Aan alle drie de voorwaarden moet gewerkt worden, wil er sprake zijn van verbetering van de morele competentie. Deze drie voorwaarden moet je toepassen als je moreel verantwoord gedrag wilt tonen.


## Wat is nodig voor integriteit.
Een ander woord voor integriteit is morele zelfsturing. Hiermee wordt bedoeld dat mensen kritisch nadenken over hun morele verplichtingen en hun morele keuzes, dat mensen zich daarnaar gedragen en dat mensen daarop aanspreekbaar zijn. Morele zelfsturing betekent dat je nadenkt vanuit een moreel gezichtspunt, over wat je doet. En je daarnaar gedraagt. Wat moet je kunnen en wat moet je doen om tot morele zelfsturing te komen? We bespreken drie vaardigheden die morele zelfsturing vormen, te weten identificatie van verplichtingen, het balanceren tussen verschillende verplichtingen en het beschermen van de eigen moraal.
***Identificatie van verplichtingen:***  
Integere professionals herkennen een morele verplichting als die aan de orde is. Een docent snapt dat als de beamer in een lokaal kapot is, dat hij dat even door moet geven. Dit is een voorbeeld van een situatie waarin een beroepsbeoefenaar herkent dat een morele verplichting voor hem of haar geldt. Ze accepteren deze ook.
***Balanceren tussen morele verplichtingen:***  
Integere professionals proberen in hun gedrag een evenwicht tussen de verschillende morele verplichtingen te vinden. Dit afwegen is niet simpelweg het midden zoeken, maar actief balanceren op de juiste plek. Waaraan kunnen we een integere balans herkennen? We bespreken drie criteria waaraan we een integere balans, een integere keuze, kunnen herkennen:
1. consistentie. > keuzes moeten consistent zijn, er moet dus geen tegenspraak zijn tussen verschillende keuzes.
2. coherentie. > de verschillende soorten keuzes moeten met elkaar kloppen. Je verwacht dat de verschillende keuzes coherent zijn met elkaar, dat wil zeggen dat het past in een samenhangend geheel. in een totaalbeeld van een persoon.
3. correspondentie. > er moet correspondentie zijn tussen de keuze en het gedrag.

Als een keuze tussen verschillende verplichtingen consistent is, coherent is en correspondeert met het gedrag, dat is er goede kans dat de balans tussen de verschillende verplichtingen integer is.

***Beschermen van de eigen moraal.***  
Professionals moeten hun morele identiteit, hun normen en waarden, beschermen tegen een te grote aantasting vanuit andere verplichtingen. Onderdeel van integriteit is dat je in staat bent je persoonlijke idealen te verdedigen.
Integriteit of morele zelfsturing bestaat uit drie onderdelen: identificatie van relevante morele verplichtingen, het balanceren tussen deze verplichtingen die uit verschillende sociale posities voortkomen, en het verdedigen van een morele identiteit, de eigen normen en waarden. In al deze drie onderdelen van morele zelfsturing is er telkens sprake van dat de persoon in kwestie actief en weloverwogen optreedt. Zowel in het identificeren als het balanceren en het beschermen dient de persoon zich actief op te stellen.
Bij het identificeren moet de persoon zichzelf verbinden aan de morele verplichtingen. Bij het balanceren kwam het erop neer een balans te vinden die jij het beste vindt. En in het beschermen ten slotte, zit nogmaals die persoonlijke component, maar dan dubbel. Je bent het zelf die de moraal beschermt, en je beschermt jezelf. Het is je eigen morele identiteit die op het spel staat.
